VSS The critically edited text
MS1 devy uvāca|
MS1 ahiṃsā paramo dharmaḥ satataṃ parikīrtyate|
MS1 ātithyakānāṃ dharmaṃ ca kathayasva yad uttamam||12.1||
MS1 maheśvara uvāca|
MS1 ahiṃsātithyakānāṃ ca śṛṇu dharmaṃ yad uttamam|
MS1 trailokyam akhilaṃ devi ratnapūrṇaṃ sulocane||12.2||
MS1 caturvedavide dānaṃ na tattulyam ahiṃsakaḥ|
MS1 śṛṇu dharmam atithyānāṃ kīrtayiṣyāmi sundari||12.3||
MS1 āsīd vṛttaṃ purākhyānaṃ nagare  kusumāhvaye |
MS1 kapilasya suto vidvān vipulo nāma viśrutaḥ||12.4||
MS1 dharmanityo jitakrodhaḥ satyavādī jitendriyaḥ|
MS1 brahmaṇyaś ca kṛtajñaś ca madbhaktaḥ kṛtaniścayaḥ||12.5||
MS1 dhanāḍhyo 'tithipūjyaś ca dātā dānto dayālukaḥ|
MS1 nyāyārjitadhano nityam  anyāyaparivarjitaḥ||12.6||
MS1 bhāryā ca rūpiṇī tasya candrabimbaśubhānanā|
MS1 pīnottuṅgastanī kāntā sakalānandakāriṇī|
MS1 pativratā patiratā patiśuśrūṣaṇe ratā||12.7||
MS1 atha kenāpi kālena sūryarāgam abhūt tataḥ|
MS1 grastabhāgatrayas tv āsīt kṛṣṇamādhavamāsike||12.8||
MS1 snātukāmāvatīryante sarve pauranṛpādayaḥ|
MS1 devāś ca pitaraś caiva tarpyante vidhivat tathā||12.9||
MS1 kecij juhvati tatrāgniṃ kecid viprāṃś ca tarpayet|
MS1 kecid dānopatiṣṭhanti kecit stuvanti devatām||12.10||
MS1 dhyānayogaratāḥ kecit kecit pañcatape ratāḥ|
MS1 evaṃ pravartamāneṣu rājanādiṣu sarvaśaḥ||12.11||
MS1 vipulo 'pi hi tatraiva gaṅgāgaṇḍakisaṃgame|
MS1 bhāryayā saha tatraiva snātvā kṣomavibhūṣaṇaḥ||12.12||
MS1 devatāguruviprāṇām anyeṣāṃ tarpaṇe rataḥ|
MS1 tatrāvasarasamprāpto brāhmaṇo 'tithir āgataḥ||12.13||
MS1 bhāryā tasyātirūpeṇa mohitā brahmaṇas tadā|
MS1 brāhmaṇo 'pi tathaiveha rūpeṇāpratimo bhavet||12.14||
MS1 anyonyadṛṣṭisaṃsaktau jātau tau tu parasparam|
MS1 vipulenāñjaliṃ kṛtvā brāhmaṇa saṃśitavrata||12.15||
MS1 ājñāpaya dvijaśreṣṭha adya me 'nugrahaṃ kuru|
MS1 bhāryābhṛtyapaśugrāma ratnāni vividhāni ca||12.16||
MS1 vipulenaivam uktas tu gṛhīto brāhmaṇo 'bravīt|
MS1 yadi satyaṃ pradātāsi suprasannaṃ manas tava||12.17||
MS1 vipula uvāca|
MS1 suprasannaṃ mano me 'dya suprasannaṃ tapaḥphalam|
MS1 śīghram ājñāpaya vipra yac cābhilaṣitaṃ tava|
MS1 adeyaṃ nāsti viprasya svaśiraḥprabhṛti dvija||12.18||
MS1 brāhmaṇa uvāca|
MS1 yady evaṃ vadase bhadra bhāryāṃ me dehi rūpiṇīm|
MS1 svasti bhavatu bhadraṃ vaḥ kalyāṇaṃ bhava śāśvatam||12.19||
MS1 vipula uvāca|
MS1 pratīccha bhāryāṃ suśroṇīṃ rūpayauvanaśālinīm|
MS1 akutsitāṃ viśālākṣīṃ pūrṇacandranibhānanām||12.20||
MS1 bhāryovāca|
MS1 parityājyā kathaṃ nātha apāpāṃ tyajase katham|
MS1 atīva hi priyāṃ bhāryāṃ nirdoṣāṃ sa kathaṃ tyajeḥ||12.21||
MS1 sakhā bhāryā manuṣyāṇām iha loke paratra ca|
MS1 dānaṃ vā sumahad dattvā yajño vā subahuḥ kṛtaḥ||12.22||
MS1 aputro nāpnuyāt svargaṃ tapobhir vā suduṣkaraiḥ|
MS1 śruto me pitṛbhiḥ prokto brāhmaṇaiś ca mamāntike||12.23||
MS1 aputro nāpnuyāt svargaṃ śrutaṃ me bahuśaḥ purā|
MS1 mandapālo dvijaśreṣṭho gataḥ svargaṃ tapobalāt||12.24||
MS1 dānāni ca bahūn dattvā yajñāṃś ca vividhāṃs tathā|
MS1 vedāṃś ca japayajñāṃś ca kṛtvā sa dvijasattamaḥ||12.25||
MS1 prāptadvāro 'pi yasyāpi devadūtair nivāritaḥ|
MS1 aputro nāpnuyāt svargaṃ yadi yajñaśatair api||12.26||
MS1 ity uktas tu cyutaḥ svargān mandapālo mahān ṛṣiḥ|
MS1 putrān utpādayām āsa śāraṅgāṃś caturo dvijaḥ||12.27||
MS1 tena puṇyaprabhāveṇa svargaṃ prāpto hy avāritaḥ|
MS1 kulatrāṇāt kalatrāsmi bharaṇād bhārya eva ca||12.28||
MS1 dārasaṃgraha putrārthe kriyate śāstradarśanāt|
MS1 yāni santi gṛhe dravyaṃ grāmaghoṣagṛhāṇi ca||12.29||
MS1 dātum arhasi viprāya na māṃ dātum ihārhasi|
MS1 bhāryāyā vacanaṃ śrutvā vipulaḥ punar abravīt||12.30||
MS1 sādhu bhāmini jānāmi sādhu sādhu pativrate|
MS1 jito 'smy anena vākyena anenāsmi hi toṣitaḥ||12.31||
MS1 adya grahaṇakāle ca dvija āgatya yācate|
MS1 dadāmīti pratijñāya adattvā narakaṃ vraje||12.32||
MS1 narakaṃ yadi gacchāmi kulena saha sundari|
MS1 kalpakoṭisahasre 'pi narakasthād yaśasvini||12.33||
MS1 muktim eva na paśyāmi janmakoṭiśatair api|
MS1 adānāc cāśubhaṃ devi paśyāmi varavarṇini||12.34||
MS1 dānena tu śubhaṃ paśye svargaloke yad akṣayam|
MS1 noktaṃ mayānṛtaṃ pūrvaṃ nityaṃ satyavrate sthitaḥ||12.35||
MS1 satyadharmam atikramya nānyadharmaṃ samācare|
MS1 bhāryā dharmasakhety evaṃ tvayā pūrvam udāhṛtam||12.36||
MS1 yadi dharmasakhāyāsi so 'dya kāla ihāgataḥ|
MS1 dvijarūpadharo dharmaḥ svayam eva ihāgataḥ||12.37||
MS1 jijñāsārtham ahaṃ bhadre na vighnaṃ kartum arhasi|
MS1 mātāvyaktaḥ pitā brahmā buddhir bhāryā damaḥ sakhā||12.38||
MS1 putro dharmaḥ kriyācārya ity ete mama bāndhavāḥ|
MS1 kālaśreṣṭho grahaḥ sūryo gaṅgā śreṣṭhā nadīṣu ca||12.39||
MS1 candrakṣaye dinaṃ śreṣṭhaṃ naraśreṣṭho dvijottamaḥ|
MS1 śuśrūṣaṇārthaṃ viprasya mayā dattāsi sundari|
MS1 sarvasvaṃ brāhmaṇe dattvā vanam evāśrayāmy aham||12.40||
MS1 śaṅkara uvāca|
MS1 tūṣṇīmbhūtā tato bhāryā aśrupūrṇākulekṣaṇā|
MS1 kare gṛhya viśālākṣī brāhmaṇāya niveditā||12.41||
MS1 yāni santi gṛhe dravyaṃ hiraṇyaṃ paśavas tathā|
MS1 dadāmi te dvijaśreṣṭha grāmaghoṣagṛhādikam||12.42||
MS1 muktā vaiḍūryavāsāṃsi divyāṇy ābharaṇāni ca|
MS1 sarvān gṛhāṇa viprendra śraddhayā dattasatkṛtān||12.43||
MS1 prīyatāṃ bhagavān dharmaḥ prīyatāṃ ca maheśvaraḥ|
MS1 prīyantāṃ pitaraḥ sarve yady asti sukṛtaṃ phalam||12.44||

MS1 rudra uvāca|
MS1 vipulasya vacaḥ śrutvā brāhmaṇena tapasvinā|
MS1 āśīḥ suvipulaṃ dattvā vipulāya mahātmane||12.45||
MS1 vaset tatra gṛhe ramye bhāryām ādāya tasya ca|
MS1 vipulas tu namaskṛtvā kṛtvā cāpi pradakṣiṇam||12.46||
MS1 brāhmaṇam abhivādyaivaṃ gataḥ śīghraṃ vanāntaram|
MS1 vane mūlaphalāhāro vicareta mahītale||12.47||
MS1 ekākī vijane śūnye cintayā ca pariplutaḥ|
MS1 kva gacchāmi kva bhokṣyāmi kutra vā kiṃ karomy aham||12.48||
MS1 na pathaṃ viṣayaṃ vedmi grāmaṃ vā nagarāṇi vā|
MS1 kheṭakharvaṭadeśaṃ vā jānāmīha na kaṃcana||12.49||
MS1 amuṃ suśailaṃ paśyāmi vipulodarakandaram|
MS1 tam āruhya nirīkṣyāmi grāmaṃ nagarapattanam||12.50||
MS1 evam uktvā tu vipulaḥ śanaiḥ parvatam āruhat|
MS1 vṛkṣacchāyāṃ samālokya niṣasāda śramānvitaḥ||12.51||
MS1 etasminn eva kāle tu vṛkṣaśākhāvatārya ca|
MS1 apūrvaṃ ca surūpaṃ ca sugandhatvaṃ ca śobhanam||12.52||
MS1 phalaṃ gṛhya vicitraṃ ca hṛdayānandanaṃ śubham|
MS1 vipulasyāgrataḥ kṛtvā punar vṛkṣaṃ samāruhat||12.53||
MS1 vipulaś citravad dṛṣṭvā vismayaṃ paramaṃ gataḥ|
MS1 aho vā svapnabhūto 'smi aho vā tapasaḥ phalam||12.54||
MS1 na paśyāmi na jighrāmi na ca svādaṃ ca vedmy aham|
MS1 vārttāpi na ca me śrotā pratijānāmi kaṃcana||12.55||
MS1 evam uktvā hy anekāni phalaṃ gṛhya manoramam|
MS1 sunirīkṣya punar jighraṃ punar jighraṃ nirīkṣya ca||12.56||
MS1 phalaṃ cātra nirūpyanto deśaṃ vāpy avalokayan|
MS1 pātheyarahitaś cāsmi devadattaṃ phalaṃ mama||12.57||
MS1 tat phalaṃ pratigṛhyaiva nagaraṃ praviśāmy aham|
MS1 prārthayitvā tu yat kiṃcij jīvanārthaṃ carāmy aham||12.58||
MS1 tataḥ śailam atikramya nagaraṃ praviveśa ha|
MS1 pathi kaścij janaḥ pṛṣṭhaḥ kiṃnāma nagaraṃ tv idam||12.59||
MS1 sa hovāca pathīkena kim apūrvam ihāgataḥ|
MS1 dakṣiṇāpathadeśo 'yaṃ naravīrapuraṃ tv adaḥ||12.60||
MS1 rājā siṃhajaṭo nāma rājñī tasya ca kekayī|
MS1 ativṛddho jarāgrastaḥ kekayī ca tathaiva ca||12.61||
MS1 dātā sarvakalājñaś ca yuddhe vīryabalānvitaḥ|
MS1 brahmaṇyo vatsalo loke sarvaśāstraviśāradaḥ||12.62||
MS1 vipula uvāca|
MS1 atra śreṣṭhim upāsyāmi nāma vā tasya kiṃ vada|
MS1 katamo deśas tadvāsaḥ kathayasva na saṃśayaḥ||12.63||
MS1 vipulenaivam uktas tu pathikovāca taṃ punaḥ|
MS1 mama bhīmabalo nāma śreṣṭhikasya gṛhāgataḥ||12.64||
MS1 śreṣṭhikaḥ puṇḍako nāma khyātaḥ śreṣṭhika ucyate|
MS1 kautukaṃ tava yady asti tad āgaccha mayā saha||12.65||
MS1 evam astv iti tenokto vipulena mahātmanā|
MS1 tenaiva saha niryātaḥ śreṣṭhikasya gṛhaṃ prati||12.66||
MS1 śreṣṭhikaḥ svagṛhāsīno dṛṣṭaḥ sa vipulena tu|
MS1 tasyāntikam upāgamya tat phalaṃ sa niveditaḥ||12.67||
MS1 aho phalam idaṃ śreṣṭham aho phalam ihānitam|
MS1 aho rūpam aho gandham aho phalaṃ suśobhanam||12.68||
MS1 tat phalaṃ na mahījātaṃ na merau na ca mandare|
MS1 devalokika suvyaktaṃ na martya upajāyate||12.69||
MS1 aho 'smi saphalaṃ bhoktā rājārhaṃ ca na saṃśayaḥ|
MS1 ḍhaukayitvā phalaṃ divyaṃ rājānaṃ toṣayāmy aham||12.70||
MS1 tatas tvarita gatvaiva phalaṃ gṛhya manoharam|
MS1 ādareṇopasṛtyaiva rājānaṃ sa phalaṃ dadau||12.71||
MS1 rājā ca sa phalaṃ dṛṣṭvā vismayaṃ paramaṃ gataḥ|
MS1 kutaḥ śreṣṭhi tvayā nītaṃ phalaṃ pūrvaṃ manoharam||12.72||
MS1 svādumūlaṃ phalaṃ kandaṃ dṛṣṭaṃ pūrvaṃ na tādṛśam|
MS1 rūpagandhaguṇopetaṃ hṛdayānandakārakam||12.73||
MS1 sadya evopayuñjāmi tvayā dattam idaṃ phalam|
MS1 kīdṛśaṃ svāda vijñānam icchāmi kuru māciram||12.74||
MS1 tataḥ sa bhakṣayām āsa phalaṃ cāmṛtasaṃnibham|
MS1 amṛtopamasusvādaṃ sarvaṃ ca bubhuje nṛpaḥ||12.75||
MS1 sadya ṣoḍaśavarṣasya yauvanaṃ samapadyata|
MS1 na valīpalitaṃ sadyo na jarā na ca durbalaḥ||12.76||

MS1 keśadantanakhasnigdho dṛḍhadanto dṛḍhendriyaḥ|
MS1 tejaścakṣurbalaprāṇān sadya sarvān avāptavān||12.77||
MS1 mantrī purohito 'mātyaḥ sarve bhṛtyajanās tathā|
MS1 paurastrī bālavṛddhāś ca sarve te vismayaṃ gatāḥ||12.78||
MS1 rājā siṃhajaṭo nāma tuṣṭim eva parāṃ gataḥ|
MS1 praharṣam atulaṃ caiva prāptavān sa nareśvaraḥ||12.79||
MS1 uvāca rājā taṃ śreṣṭhiṃ svārthatatparanirdayaḥ|
MS1 kuru bhīmabalas tv evaṃ phalam ānaya adya vai||12.80||
MS1 punar me yauvanaprāptis tvatprasādān narottama|
MS1 kekayīṃ durbalāṃ vṛddhāṃ punaḥ prāpaya yauvanam||12.81||
MS1 sa rājñā evam uktas tu śreṣṭhī bhīmabalas tathā|
MS1 pratyuvāca ha rājānaṃ prāñjaliḥ praṇataḥ sthitaḥ||12.82||
MS1 na vanena vane rājan na vāṇijyakṛṣeṇa vā|
MS1 kenāpi kulaputreṇa tava darśanakāṃkṣayā||12.83||
MS1 datto 'smi tena rājendra mayā datto 'si bhūpate|
MS1 na te śaknomy ahaṃ rājan vaktuṃ vaideśinaṃ naram||12.84||
MS1 śrutvā bhīmabalavākyaṃ pratyuvāca tataḥ punaḥ|
MS1 amātyakulaputras tvaṃ brūhi madvacanaṃ punaḥ||12.85||
MS1 yadi nāsti kiṃ me dattaṃ mayā vā mārgito bhavān|
MS1 yatraiko bahavo 'traiva jāyante nātra saṃśayaḥ||12.86||
MS1 āgamopāyamārgaṃ ca tenaiva sa tu gamyatām|
MS1 avaśyaṃ tena gantavyaṃ tena mārgeṇa mārgaya||12.87||
MS1 adattvā phalam anyac ca śiraś chedyāmi durmate|
MS1 chedyaś caṇḍavicaṇḍābhyāṃ rakṣa bhīmabalādhama||12.88||
MS1 tato bhīmabalaḥ kruddhaḥ khaḍgaṃ gṛhya śaśiprabham|
MS1 alaṅghya vacanaṃ rājñaḥ kulaputraṃ vrajaty aram||12.89||
MS1 mā ruṣa kulaputra tvaṃ mayā vadhyo bhaviṣyasi|
MS1 sadyo 'sti phalam anyad vā dehi rājānam adya vai||12.90||
MS1 yatra prāptaṃ phalaṃ divyaṃ tatra vādeśaya tvaram|
MS1 tatphalena vinā bhadra durlabhaṃ tava jīvitam||12.91||
MS1 vipula uvāca|
MS1 jīvitāśām ahaṃ prāpto vaideśibhavanaṃ tava|
MS1 kṛtakartā kathaṃ vadhyaḥ prāpnuyām aham adya vai||12.92||
MS1 phalaṃ vā na punas tv anyad dātuṃ śakyaṃ na kenacit|
MS1 sahyaparvataśailāgre āsīnaḥ śrāntamānasaḥ||12.93||
MS1 vānaras tat phalaṃ gṛhya mama dattvā punar gataḥ|
MS1 mayā dattam idaṃ tubhyaṃ tvayāpi ca narādhipe||12.94||
MS1 tatra gacchāva bho śreṣṭhi dṛśyate yadi vānaraḥ|
MS1 tvayā mayā ca gatvaiva yācāvaḥ plavagādhipam||12.95||
MS1 śreṣṭhinā ca tathety āha gacchāmaḥ sahitā vayam|
MS1 yatra prāptaṃ phalaṃ tubhyaṃ mokṣayāmo na saṃśayaḥ||12.96||
MS1 rudra uvāca|
MS1 tam āruhya giriṃ sahyaṃ mārgamāṇaḥ samantataḥ|
MS1 vipulena tato dṛṣṭo vānaraḥ plavagādhipaḥ||12.97||
MS1 ayaṃ sa vānaraśreṣṭho vṛkṣacchāyāṃ samāśritaḥ|
MS1 mama puṇyabalenaiva dṛśyate 'dyāpi vānaraḥ||12.98||
MS1 vānara kuru mitrārthaṃ sadyo mṛtyur bhaven mama|
MS1 pūrvadattaṃ phalam anyad dehi vānara jīvaya||12.99||
MS1 vānara uvāca|
MS1 gandharveṇa tu me dattaṃ phalaṃ dattaṃ tu te mayā|
MS1 punar anyat kathaṃ dāsye tatra gaccha yadīcchasi||12.100||
MS1 vipula uvāca|
MS1 adattvā tat phalaṃ tubhyaṃ jīvituṃ saṃśayo bhavet|
MS1 athavā tatra gacchāmo yatra citrarathaḥ svayam||12.101||
MS1 vānaraḥ punar evāha evaṃ kurvāmahe vayam|
MS1 tataś citrarathāvāsam upagamyedam abravīt||12.102||
MS1 gandharvarāja kāryārthī tvām ahaṃ punar āgataḥ|
MS1 pūrvadattaphalaṃ tv anyad dehi māṃ yadi śakyate|| 12.103||
MS1 gandharvarāja uvāca|
MS1 sūryalokagataś cāsmi tena dattaṃ phalottamam|
MS1 mayā dattaṃ phalaṃ tubhyam atyantasuhṛdo 'si me||12.104||
MS1 kuto 'nyat phalam ādāsye mama nāsti plavaṅgama|
MS1 sūryalokaṃ gamiṣyāmas tatra yācasva bhāskaram||12.105||
MS1 gandharvenaivam uktas tu tathety āha plavaṅgamaḥ|
MS1 sūryalokaṃ tataḥ prāptā gandharvādaya sarvaśaḥ||12.106||
MS1 gandharva uvāca|
MS1 kāryārthena punaḥ prāptas tvatsakāśaṃ khageśvara|
MS1 pūrvadattaphalaṃ tv anyad dehi jīvam anāśaya||12.107||
MS1 sūrya uvāca|
MS1 somalokagataś cāsmi tena dattaṃ phalottamam|
MS1 sa phalaṃ dattam evāsi suhṛdatvān mayā tava||12.108||
MS1 anyad dātuṃ na śaknomi gaccha somapurādya vai|
MS1 taṃ prārthayāvikalpena atriputraṃ graheśvaram||12.109||
MS1 rudra uvāca|
MS1 gatāḥ sūryāgrataḥ kṛtvā somalokaṃ tathaiva hi|
MS1 uvāca sūryaḥ somāya karuṇāpekṣayā śaśim||12.110||
MS1 soma uvāca|
MS1 kimartham āgato bhūyaḥ kartavyaṃ tatra bhāskara|
MS1 phalaṃ dātuṃ punas tv anyan muktvā tv anyat karomy aham||12.111||
MS1 sūrya uvāca|
MS1 yadi śakyaṃ phalaṃ dehi anyan na prārthayāmy aham|
MS1 na dattāsi phalam anyan mayā vadhyo bhaviṣyasi||12.112||
MS1 soma uvāca|
MS1 āgamaṃ tasya vakṣyāmi śṛṇuṣvāvahito bhava|
MS1 indreṇāsmi phalaṃ dattaṃ sa phalaṃ datta me bhavān||12.113||
MS1 gatvaivendrasadas tv anyat prārthayāmaḥ sahaiva tu|
MS1 evaṃ kurma iti prāha gatvendrasadanaṃ prati||12.114||
MS1 soma indram uvācedaṃ phalakāmā ihāgatāḥ|
MS1 pūrvadattaphalam anyad dehi śakra mamādya vai||12.115||
MS1 indra uvāca|
MS1 yadartham iha samprāptaḥ sa ca nāsti niśākara|
MS1 viṣṇuhastān mayā prāptam ekam eva phalaṃ śubham||12.116||
MS1 sarva eva hi gacchāmo viṣṇulokaṃ graheśvara|
MS1 sarva evopajagmus te phalārthaṃ madhusūdanam||12.117||
MS1 evam uktvā gatāḥ sarve devarājapuraskṛtāḥ|
MS1 muhūrtenaiva samprāptā viṣṇulokaṃ yaśasvini||12.118||
MS1 upasṛtya tata indraḥ praṇipatya janārdanam|
MS1 sarveṣām uparodhena prārthayāmi yaśodhara||12.119||
MS1 viṣṇur uvāca|
MS1 pūrvadattaphalasyārthe tac ca sarvam ihāgatāḥ|
MS1 na śaknomi phalaṃ dātuṃ kiṃ vā tv anyat karomy aham||12.120||
MS1 indra uvāca|
MS1 brahmāṇḍam api bhettuṃ tvaṃ śaknoṣi garuḍadhvaja|
MS1 aśakyaṃ tava nāstīti jānāmi puruṣottama||12.121||
MS1 evam uktaḥ punar viṣṇuḥ pratyuvāca purandaram|
MS1 phalam ekaṃ parityajya sarvaṃ śaknomi kauśika||12.122||
MS1 upāyo 'tra pravakṣyāmi āgamaṃ śṛṇu gopate|
MS1 brahmaṇā ca mama dattaṃ tat phalaikaṃ purandara||12.123||
MS1 mayā dattaṃ phalaṃ tv ekaṃ kim anyad dātum icchasi|
MS1 prārthayāmo 'tra gatvaikaṃ parameṣṭhiprajāpatim|| 12.124||
MS1 tavoparodhād devendra prārthayāmi pitāmaham|
MS1 evam uktvā gatāḥ sarve puraskṛtya janārdanam||12.125||
MS1 indraḥ sūryaḥ śaśī caiva gandharvo vānaras tathā|
MS1 vipulaḥ śreṣṭhikaś caiva rājadūtadvayaṃ tathā||12.126||
MS1 brahmalokaṃ muhūrtena prāptavān surasundari|
MS1 dṛṣṭvā brahmasado ramyaṃ sarvakāmaparicchadam||12.127||
MS1 anekāni vicitrāṇi ratnāni vividhāni ca|
MS1 mandārataruśobhāni vaiḍūryamaṇikuṭṭimān||12.128||
MS1 pravālamaṇistambhāni vajrakāñcanavedikām|
MS1 pravālasphāṭiko jāla indranīlagavākṣakaḥ||12.129||
MS1 paśyate vipulas tatra nānāvṛkṣa manoramāḥ|
MS1 puṣpānāmitavṛkṣāgrāḥ phalānāmitakā bhavet||12.130||
MS1 sarvaratnamayā vṛkṣāḥ sarvaratnamayaṃ jalam|
MS1 vṛkṣagulmalatāvallī kandamūlaphalāni ca||12.131||
MS1 sarve ratnamayā dṛṣṭā vipulo vipulekṣaṇaḥ|
MS1 anekabhaumaṃ prāsādaṃ muktādāmavibhūṣitam||12.132||
MS1 apsarogaṇakoṭībhiḥ sarvābharaṇabhūṣitam|
MS1 vimānakoṭikoṭīnāṃ sarvakāmasamanvitam||12.133||
MS1 brahmalokasabhā ramyā sūryakoṭisamaprabhā|
MS1 tatra brahmā sukhāsīno nānāratnopaśobhite||12.134||
MS1 caturmūrtiś caturvaktraś caturbāhuś caturbhujaḥ|
MS1 caturvedadharo devaś caturāśramanāyakaḥ||12.135||
MS1 caturvedāvṛtas tatra mūrtimantam upāsate|
MS1 gāyatrī vedamātā ca sāvitrī ca surūpiṇī||12.136||
MS1 vyāhṛtiḥ praṇavaś caiva mūrtimān samupāsate|
MS1 vauṣaṭkāro vaṣaṭkāro namaskāraḥ sa mūrtimān||12.137||
MS1 śrutiḥ smṛtiś ca nītiś ca dharmaśāstraṃ samūrtimat|
MS1 itihāsaḥ purāṇaṃ ca sāṃkhya yogaḥ patañjalam||12.138||
MS1 āyurvedo dhanurvedo vedo gāndharva{|}m{|}eva ca|
MS1 arthavedo 'nyavedāś ca mūrtimān samupāsate||12.139||
MS1 tato brahmā samutthāya abhigamya janārdanam|
MS1 gāṃ ca arghaṃ ca dattvaivam āsyatām iti cābravīt||12.140||
MS1 maṇiratnamaye divye āsane garuḍadhvajaḥ|
MS1 devarājo raviḥ somo gandharvaḥ plavageśvaraḥ||12.141||
MS1 vipulaś ca mahāsattva āsyatāṃ ratna|āsane|
MS1 sādhu bho vipula śreṣṭha sādhu bho vipulaṃ tapaḥ||12.142||
MS1 sādhu bho vipulaprājña sādhu bho vipulaśriya|
MS1 toṣitāḥ sma vayaṃ sarve brahmaviṣṇumaheśvarāḥ||12.143||
MS1 ādityā vasavo rudrāḥ sādhyāśvinau marut tathā|
MS1 bhuṅkṣva bhogān yathotsāhaṃ mama loke yathāsukham||12.144||
MS1 iyaṃ vimānakoṭīnāṃ tavārthāyopakalpitā|
MS1 sahasrāṇāṃ sahasrāṇi apsarā kāmarūpiṇī||12.145||
MS1 tavārthīyopasarpanti sarvālaṃkārabhūṣitāḥ|
MS1 yāvat kalpasahasrāṇi parārdhāni tapodhana|
MS1 yatra yatra prayāsitvaṃ tatra tatropabhujyatām||12.146||
MS1 maheśvara uvāca|
MS1 iti śrutvā vacas tasya vipulo vipulekṣaṇaḥ|
MS1 vepamāno bhayatrasta aśrupūrṇākulekṣaṇaḥ||12.147||
MS1 praṇamya śirasā bhūmau praṇipatya punaḥ punaḥ|
MS1 uvāca madhuraṃ vākyaṃ brahmalokapitāmaham||12.148||
MS1 vipula uvāca|
MS1 bhagavan sarvalokeśa sarvalokapitāmaha|
MS1 svapnabhūtam ivāścaryaṃ paśyāmi tridaśeśvara|
MS1 smṛtibhraṃśaś ca me jāto buddhir jātāndhacetanā||12.149||
MS1 tubhyaṃ trailokyabandho bhava mama śaraṇaṃ trāhi saṃsāraghorāt
MS1 bhīto 'haṃ garbhavāsāj jaramaraṇabhayāt trāhi māṃ mohabandhāt|
MS1 nityaṃ rogādhivāsam aniyatavapuṣaṃ trāhi māṃ kālapāśāt
MS1 tiryaṃ cānyonyabhakṣaṃ bahuyugaśataśas trāhi mohāndhakārāt||12.150||
MS1 śrutvaivovāca brahmā vipulamati punar mānayitvā yathāvat
MS1 āhūtasamplavānte bhaviṣyasi tava me janmalobho na bhūyaḥ|
MS1 garbhāvāsaṃ na ca tvan na ca punamaraṇaṃ kleśam āyāsapūrṇam
MS1 chittvā mohāndhaśatruṃ vrajasi ca paramaṃ brahmabhūyatvam eṣi||12.151||
MS1 maheśvara uvāca|
MS1 brahmaṇā evam uktas tu viṣṇunā prabhaviṣṇunā|
MS1 evaṃ bhavatu bhadraṃ vo yathovāca pitāmahaḥ||12.152||
MS1 indreṇa raviṇā caiva somena ca punaḥ punaḥ|
MS1 sādhyādityair marudrudrair viśvebhir vasavais tathā||12.153||
MS1 aho tapaḥphalaṃ divyaṃ vipulasya mahātmanaḥ|
MS1 svaśarīraṃ divaṃ prāptaḥ śraddhayātithipūjayā||12.154||
MS1 evam ādīny anekāni vipule parikīrtitam|
MS1 brahmāṇaṃ punar evāha viṣṇur viśvajagatprabhuḥ||12.155||
MS1 ||iti vṛṣasārasaṃgrahe vipulopākhyāno nāmādhyāyo dvādaśamaḥ||
