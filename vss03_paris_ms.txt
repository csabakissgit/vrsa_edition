MS2 vigatarāga uvāca|*
MS2 kimarthaṃ dharmam ity āhuḥ katimūrtiś ca kīrtyate|
MS2 katipādavṛṣo jñeyo gatis tasya kati smṛtāḥ ||3.1||
MS2 kautūhalaṃ mamotpannaṃ saṃśayaṃ chindhi tattvataḥ|
MS2 kasya putro muniśreṣṭha prajās tasya kati smṛtāḥ ||3.2||
MS2 anarthayajña uvāca|*
MS2 dhṛtir ity eṣa dhātur vai paryāyaḥ parikīrtitaḥ|
MS2 ādhāraṇān mahattvāc ca dharma i<UNCL>ty abhidhīyate</UNCL> ||3.3|| 
MS2 śrutismṛtidvayo mūrtiś catuṣpādavṛṣaḥ sthitaḥ|
MS2 caturāśrama yo dharmaḥ kīrtitāni manīṣibhiḥ ||3.4||
MS2 gatiś ca pañca vijñeyaḥ śṛṇu dharmasya bho dvija|
MS2 devamānuṣitiryaṃ ca narakasthāvarādayaḥ ||3.5||
MS2 brahmaṇo hṛdayaṃ bhittvā jāto dharmaḥ sanātanaḥ|
MS2 tasya patnī mahābhāgā trayodaśa sumadhyamāḥ ||3.6||
MS2 dakṣakanyā viśālākṣī śraddhādyā sumanoharā|
MS2 tasya putrāś ca pautrāś ca anekāś ca babhūva ha|
MS2 eṣa dharmanisargo 'yaṃ kiṃ bhūyaḥ śrotum icchasi ||3.7||
MS2 vigatarāga u|*
MS2 dharmapatnī viśeṣeṇa putras tebhyaḥ pṛthak pṛthak|
MS2 śrotum icchāmi tattvena kathayasva tapodhana ||3.8||
MS2 anarthayajña uvāca|*
MS2 śraddhā lakṣmī dhṛtis tuṣṭiḥ puṣṭir medhā kriyā lajjā|
MS2 buddhiḥ śāntir vapuḥ kīrtiḥ siddhiś cābhūtisambhavāḥ ||3.9||
MS2 śraddhā kāma suto jāto darpo lakṣmīsutaḥ smṛtaḥ|
MS2 dhṛtyās tu niyamaḥ putraḥ saṃtoṣas tuṣṭijaḥ smṛtaḥ ||3.10||
MS2 puṣṭyā lābhaḥ suto jāto medhāputraḥ śrutas tathā|
MS2 kriyāyās tv abhayaḥ putro daṇḍaḥ samaya eva ca ||3.11||
MS2 lajjāyā vinayaḥ putro buddhyā bodhaḥ sutaḥ smṛtaḥ|
MS2 lajjāyāḥ sudhiyaḥ putra apramādaś ca tāv ubhau ||3.12||
MS2 kṣemaḥ śāntisuto vindyād vyavasāyo vapoḥ sutaḥ|
MS2 yaśaḥ kīrtisuto jñeyaḥ sukhaṃ siddher vyajāyata|
MS2 svāyambhuve 'ntare tv āsan kīrtitā dharmasūnavaḥ ||3.13||
MS2 vigatarāga uvāca|*
MS2 mūrtidvayaṃ kathaṃ dharmaṃ kathayasva tapodhana|
MS2 kautūhalam atīvaṃ me kartaya jñānasaṃśayam ||3.14||
MS2 anarthayajña uvāca|*
MS2 śrutismṛtidvayor mūrtir dharmasya parikīrtitā|
MS2 dārāgnihotrasambandham ijyā śrautasya lakṣaṇam|
MS2 smārto varṇāśramācāro yamaiś ca niyamair yutaḥ ||3.15||
MS2 yamaś ca niyamaś caiva dvayor bhedam ataḥ śṛṇu|
MS2 ahiṃsā satyam asteyam ānṛśaṃsyaṃ damo ghṛṇā ||3.16||
MS2 dhanyāpramādo mādhuryam ārjavaṃ ca yamā daśa|
MS2 ekaikasya punaḥ pañcabhedam āhur manīṣiṇaḥ ||3.17||
MS2 ahiṃsādi pravakṣyāmi śṛṇuṣvāvahito dvija|
MS2 trāsanaṃ tāḍanaṃ bandho māraṇaṃ vṛttināśanam|
MS2 hiṃsāṃ pañcavidhām āhur munayas tattvadarśinaḥ ||3.18||
MS2 kāṣṭhaloṣṭakaśādyais tu tāḍayantīha nirdayāḥ|
MS2 tatprahāravibhinnāṅgo mṛtavadhyam avāpnuyāt ||3.19||
MS2 baddhvā pādau bhujoraś ca śirorukkaṇṭhapāśitāḥ|
MS2 anāhatā mriyanty evaṃ vadho bandhanajaḥ smṛtaḥ ||3.20||
MS2 śatrucaurabhayair ghoraiḥ siṃhavyāghragajoragaiḥ|
MS2 trāsanād vadham āpnoti anyair vāpi suduḥsahaiḥ ||3.21||
MS2 yasya yasya hared vittaṃ tasya tasya vadhaḥ smṛtaḥ|
MS2 vṛttijīvābhibhūtānāṃ tadvārān nihataḥ smṛtaḥ ||3.22||
MS2 viṣavahniśaraśastrair māyāyogabalena vā|
MS2 hiṃsakāny āhu viprendra munayas tattvadarśinaḥ ||3.23||
MS2 ahiṃsā paramaṃ dharmaṃ yas tyajet sa durātmavān|
MS2 kleśāyāsavinirmuktaṃ sarvadharmaphalapradam ||3.24||
MS2 nātaḥ parataro mūrkho nātaḥ parataraṃ tamaḥ|
MS2 nātaḥ parataraṃ duḥkhaṃ nātaḥ parataro 'yaśaḥ ||3.25||
MS2 nātaḥ parataraṃ pāpaṃ nātaḥ parataraṃ viṣam|
MS2 nātaḥ paratarāvidyā nātaḥ paraṃ tapodhana ||3.26||
MS2 yo hinasti na bhūtāni udbhijjādi caturvidham|
MS2 sa bhavet puruṣaḥ śreṣṭhaḥ sarvabhūtadayānvitaḥ ||3.27||
MS2 sarvabhūtadayāṃ nityaṃ yaḥ karoti sa paṇḍitaḥ|
MS2 sa yajvā sa tapasvī ca sa dātā sa dṛḍhavrataḥ ||3.28||
MS2 ahiṃsā paramaṃ tīrtham ahiṃsā paramaṃ tapaḥ|
MS2 ahiṃsā paramaṃ dānam ahiṃsā paramaṃ sukham ||3.29||
MS2 ahiṃsā paramo yajñaḥ ahiṃsā paramaṃ vratam|
MS2 ahiṃsā paramaṃ jñānam ahiṃsā paramā kriyā ||3.30||
MS2 ahiṃsā paramaṃ śaucam ahiṃsā paramo damaḥ|
MS2 ahiṃsā paramo lābhaḥ ahiṃsā paramaṃ yaśaḥ ||3.31||
MS2 ahiṃsā paramo dharmaḥ ahiṃsā paramā gatiḥ|
MS2 ahiṃsā paramaṃ brahma ahiṃsā paramaḥ śivaḥ ||3.32||
MS2 māṃsāśanān nivarteta manasāpi na kāṅkṣayet|
MS2 sa mahat phalam āpnoti yas tu māṃsaṃ vivarjayet ||3.33||
MS2 svamāṃsaṃ paramāṃsena yo vardhayitum icchati|
MS2 anabhyarcya pitṝn devān na tato 'nyo 'sti pāpakṛt ||3.34||
MS2 madhuparke ca yajñe ca pitṛdaivatakarmaṇi|
MS2 atraiva paśavo hiṃsyā nānyatra manur abravīt ||3.35||
MS2 krītvā svayaṃ vāpy utpādya paropahṛtam eva vā|
MS2 devān pitṝṃś cārcayitvā khādan māṃsaṃ na doṣabhāk ||3.36||
MS2 vedayajñatapastīrthadānaśīlakriyāvrataiḥ|
MS2 māṃsāhāranivṛttānāṃ ṣoḍaśāṃśaṃ na pūryate ||3.37||
MS2 mṛgāḥ parṇatṛṇāhārād ajameṣagavādibhiḥ|
MS2 sukhino balavantaś ca vicaranti mahītale ||3.38||
MS2 vānarāḥ phala-m-āhārā rākṣasā rudhirapriyāḥ|
MS2 nihatā rākṣasāḥ sarve vānaraiḥ phalabhojibhiḥ ||3.39||
MS2 tasmān māṃsaṃ na hīheta balakāmena bho dvija|
MS2 balena ca guṇākarṣāt parato bhayabhīruṇā ||3.40||
MS2 ahiṃsakasamo nāsti dānayajñasamīhayā|
MS2 iha loke yaśaḥ kīrtiḥ paratra ca parā gatiḥ ||3.41||
MS2 trailokyaṃ maṇiratnapūrṇam akhilaṃ dattvottame brāhmaṇe
MS2 koṭīyajñasahasrapadmam ayutaṃ dattvā mahīṃ dakṣiṇām|
MS2 tīrthānāṃ ca sahasrakoṭiniyutaṃ snātvā sakṛn mānavaḥ
MS2 etatpuṇyaphalam ahiṃsakajanaḥ prāpnoti niḥsaṃśayaḥ ||3.42||
MS2 <COLOPHON>iti vṛṣasārasaṃgrahe ahiṃsāpraśaṃsā nāmādhyāyas tṛtīyaḥ</COLOPHON>
