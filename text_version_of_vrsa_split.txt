anādi madhya anta ananta pāra 
susūkṣma avyakta jagat susāra
hari indra brahman ādi  āsamagra
praṇamya vakṣye vṛṣa sāra saṃgraha

śata sāhasrika  grantha  sahasra adhyāya  uttama
parva ca asya śata  pūrṇa  śrutvā bhārata saṃhitā

atṛpta  puna papraccha vaiśaṃpāyana  eva hi
janamejaya yad pūrva  tac chṛṇu tvam atandrita

janamejaya uvāca
bhagavat sarva dharma jña sarva śāstra viśārada |
asti dharma para guhya saṃsāra arṇava tāraṇa  ||1.4 ||
dvaipāyana mukha udgīrṇa dharma yad tad dvija uttama |
kathayasva hi me tṛpti kuru yatna tapodhana  ||1.5 ||
vaiśampāyana uvāca|
śṛṇu rājan avahita dharma ākhyāna anuttama |
vyāsa anugraha samprāpta guhya dharma śṛṇotu me  ||1.6 ||
anarthayajña kartṛ tapas vrata parāyaṇa |
śīla śauca samācāra sarvab hūta dayā para  ||1.7 ||
jijñāsanā artha praśna eka viṣṇu prabhaviṣṇu |
dvija rūpa dhara bhūtvā papraccha vinaya anvita  ||1.8 ||
[ vigatarāga uvāca |]
brahman vidyā kathaṃ jñeya rūpa varṇa vivarjita |
svara vyañjana nirmukta akṣara kimu tad para ||1.9 ||
anarthayajña uvāca|
anuccārya asandigdha avicchinna anākula |
nirmala sarvaga sūkṣma akṣara kimu tat para  ||1.10 ||
vigatarāga uvāca|
dehin deha kṣaya yāta bhū jala agni śiva ādi |
yama dūta kathaṃ nīta nirālamba nirañjana  ||1.11 ||
kāla pāśa kathaṃ baddha nirdeha ca kathaṃ vrajet |
svarga  vā sa kathaṃ yāti nirdeha bahu dharma kṛt |
etad me saṃśaya brūhi jñātum icchāmi tattva  ||1.12 ||
anarthayajña uvāca|
ati saṃśaya kaṣṭa  te pṛṣṭo aham dvija sattama |
durvijñeya  manuṣya tu deva dānava pannaga  ||1.13 ||
anarthayajña uvāca|
karma hetu śarīra utpatti nidhanaṃ ca yad |
sukṛta duṣkṛta ca eva pāśa dvaya udāhṛta  ||1.14 ||
tena eva saha saṃyāti naraka svarga eva vā |
sukha duḥkha śarīra bhoktavya karma sambhava  ||1.15 ||
hetu anena viprendra deha sambhavate nṛ |
yad kāla pāśa iti āhuḥ śṛṇu vakṣyāmi suvrata |1.16 ||



na tvayā viditaṃ kiñcid vijñāsyasi kathaṃ dvija|
kālapāśaṃ ca viprendra sakalaṃ vettum arhasi ||1.17 ||
kalākalitakālaṃ ca kālatattvakalāṃ śṛṇu|
truṭidvayaṃ nimeṣas tu nimeṣadviguṇā kalā ||1.18 ||
kalādviguṇitā kāṣṭhā kāṣṭā vai triṃśatiḥ kalā|
triṃśatkalā muhūrtaś ca mānuṣena dvijottama ||1.19 ||
muhūrtatriṃśakenaiva ahorātraṃ vidur budhāḥ|
ahorātraṃ punas triṃśat māsam āhur manīṣiṇaḥ ||1.20 ||
samā dvādaśamāsaś ca kālatattvavido janāḥ|
śataṃ varṣasahasrāṇi trīṇi mānuṣasaṃkhyayā ||1.21 ||
ṣaṣṭiś caiva sahasrāṇi kālaḥ kaliyugaḥ smṛtaḥ|
dviguṇā kalisaṃkhyāto dvāparo yuga saṃjñitaḥ ||1.22 ||
tretā tu triguṇā jñeyā catuḥ kṛtayugaḥ smṛtaḥ|
eṣā caturyugā saṃkhyā kṛtvā vai hy ekasaptatiḥ ||1.23 ||
manvantarasya caikasya jñānam uktaṃ samāsataḥ|
kalpamanvantarāṇāṃ tu caturdaśa tu saṃkhyayā ||1.24 ||
daśakalpasahasrāṇi brahmāhaḥ parikalpitaḥ|
rātrir etāvatī proktā munibhis tattvadarśibhiḥ ||1.25 ||
rātryāgame pralīyante jagat sarvaṃ carācaram|
ahāgame tathaiveha utpadyante carācaram ||1.26 ||
parārddhaparakalpāni atītāni dvijottama|
anāgataṃ tathaivāhur bhṛgurādimaharṣayaḥ ||1.27 ||
yathārkagrahatārendu bhramato dṛśyate tv iha|
kālacakraṃ bhramatvaiva viśraman na ca vidmahe ||1.28 ||
kālaḥ sṛjati bhūtāni kālaḥ saṃharate punaḥ|
kālasya vaśagāḥ sarve na kālavaśakṛt kvacit ||1.29 ||
caturdaśaparārddhāni devarājā dvijottama|
kālena samatītāni kālo hi duratikramaḥ ||1.30 ||
eṣa kālo mahāyogī brahmaviṣṇuparaḥ śivaḥ|
anādinidhano dhātā sa mahātmā namaskuru ||1.31 ||

---- parārdhādi ----

vigatarāga uvāca|
śrutaṃ vai kālacakraṃ tu mukhapadmaviniḥsṛtam|
parārddhaṃ ca paraṃ caiva śrotuṃ vaḥ pratidīpitam ||1.32 ||
anarthayajña uvāca|
ekaṃ daśaṃ śataṃ caiva sahasram ayutaṃ tathā|
prayutaṃ niyutaṃ koṭim arbudaṃ vṛndam eva ca ||1.33 ||
kharvaṃ caiva nikharvaṃ ca śaṅku padmaṃ tathaiva ca|
samudro madhyamantaṃ ca parārdhaṃ ca paraṃ tathā ||1.34 ||
sarve daśaguṇā jñeyāḥ parārdhaṃ yāvad eva hi|
parārdhadviguṇenaiva parasaṃkhyāvidhīyate ||1.35 ||
vṛndaṃ caiva mahāvṛnda dviparānantam eva ca|
parāt parataraṃ nāsti iti me niścitā matiḥ|
purāṇavedapaṭhitā mayākhyātā dvijottama ||1.36 ||

---- brahmāṇḍādi ----

vigatarāga uvāca|
brahmāṇḍaṃ kati vijñeyaṃ pramāṇaṃ cāpi taṃ kvacit|
kati cāṅgulimūrdheṣu sūryas tapati vai mahī ||1.37 ||
anarthayajña uvāca|
brahmāṇḍānāṃ prasaṃkhyātuṃ mayā śakyaṃ kathaṃ dvija|
devās te 'pi na jānanti mānuṣāṇāṃ ca kā kathā ||1.38 ||
paryāyeṇa tu vakṣyāmi yathāśakyaṃ dvijottama|
brahmaṇā yat purākhyāto mātarisvā yathā tathā ||1.39 ||
śivāṇḍābhyantareṇaiva sarveṣām iva bhūritāḥ|
daśanāma diśāṣṭānāṃ brahmāṇḍe kīrtitaṃ śṛṇu ||1.40 ||

---- daśanāmāni diśāṣṭānām ----

sahāsaha sahaḥ sahyo visahaḥ saṃhato | sabhā|
prasaho | saprahaḥ sānuḥ pūrvato daśanāyakāḥ ||1.41 ||
prabhāso bhāsato bhānuḥ pradyoto dyutimo dyutiḥ|
dīptatejaś ca tejāś ca tejātejavaho daśa ||1.42 ||
āgneye tv etad ākhyātaṃ yāmye śṛṇv atha bho dvija|
yamo 'tha yamunāyāmaḥ saṃyamo yamunāyamaḥ ||1.43 ||
saṃyamo yamano yāno yaniyugmā nayo yanaḥ|
nagajo naganānando nagaroraganandanaḥ ||1.44 ||
nagarbho gahano guhyo gūḍhajo daśa tatparaḥ ||1.45 ||
vāruṇe ca pravakṣyāmi śṛṇu vipra nibodha me|
babhraṃ setur bhavodbhadraḥ prabhavodbhavabhājanaḥ ||1.46 ||
bharaṇo bhuvano bhartā daśaite varuṇālayāḥ|
nṛgarbho 'suragarbhaś ca devagarbho mahīdharaḥ ||1.47 ||
vṛṣabho vṛṣagarbhaś ca vṛṣāṅko vṛṣabhadhvajaḥ|
jñātavyaś ca tathā samyag vṛṣajo vṛṣanandanaḥ ||1.48 ||
nāyakā daśa vāyavye kīrtitā ye mayā dvija|
sulabhaḥ sumanaḥ saumyaḥ suprajaḥ sutanuḥ śivaḥ ||1.49 ||
sata satya layaḥ śambhur daśanāyaka uttare|
indu bindu bhuvo vajra varado varavarṣaṇaḥ ||1.50 ||
ilano valino brahmā daśeśāneṣu nāyakāḥ|
aparo vimalo moho nirmalo manamohanaḥ ||1.51 ||
akṣayaś cāvyayo viṣṇur varado madhyame daśaḥ|
sarveṣāṃ daśam īśānāṃ parivāraśataṃ śataṃ ||1.52 ||
śatānāṃ pṛthag ekaikaṃ sahasraiḥ parivāritam|
sahasreṣu ca ekaikam ayutaiḥ parivāritam ||1.53 ||
ayutaiḥ prayutair vṛndaiḥ prayutair niyutair vṛtaḥ|
ekaikasya parīvāro niyutaḥ pṛthag eva ca ||1.54 ||
koṭibhiḥ daśakoṭyena ekaikaḥ parivāritaḥ|
daśakoṭīṣu ekaikaṃ vṛndavṛndabhṛtair vṛtam ||1.55 ||
vṛndavargeṣu ekaikaṃ kharvabhiḥ parivāritam|
kharvavargeṣu ekaikaṃ daśakharvagaṇair vṛtam ||1.56 ||
daśakharveṣu ekaikaṃ śaṅkubhiḥ parivāritam|
śaṅkubhiḥ pṛthag enaiva padmena parivāritam ||1.57 ||
padmavargeṣu ekaikaṃ samudraiḥ parivāritam|
samudreṣu tathaikaikaṃ madhyasaṃkhyais tu tair vṛtam ||1.58 ||
madhyasaṃkhyeṣu ekaikam anantaiḥ parivāritam|
ananteṣu ca ekaikaṃ parārdhaparivāritam ||1.59 ||
parārdheṣu ca ekaikaṃ pareṇa parivāritam|
eṣa vai kathito vipra śakyaṃ sāṃkhyam udīritam ||1.60 ||

---- pramāṇam ----

pramāṇaṃ śṛṇu me vipra saṃkṣepād bruvato mama|
candrodaye pūrṇamāsyāṃ vapur aṇḍasya tādṛśam ||1.61 ||
koṭikoṭisahasraṃ tu yojanānāṃ samantataḥ|
aṇḍānāṃ ca parīmāṇaṃ brahmaṇā parikīrtitam ||1.62 ||
saptakoṭisahasrāṇi saptakoṭiśatāni ca|
viṃśakoṭiṣu gulmeṣu ūrdhvatas tapate raviḥ ||1.63 ||
pramāṇaṃ nāma saṃkhyā ca kīrtitāni samāsataḥ|
brahmāṇḍaś cāprameyāṇāṃ lakṣaṇaṃ parikīrtitam ||1.64 ||
purāṇāśīsahasrāṇi śatāni dvijasattama|
brahmaṇā kathitaṃ pūrṇaṃ mātariśvā yathātatham ||1.65 ||
vāyunā pāda saṃkṣipya prāptaś cośanasaṃ purā|
tenāpi pāda saṃkṣipya prāptavāṃś ca bṛhaspatiḥ ||1.66 ||
bṛhaspatis tu provāca sūryaṃ triṃśatsahasrikam|
pañcaviṃśatsahasrāṇi mṛtyuṃ prāha divākaraḥ ||1.67 ||
ekaviṃśatsahasrāṇi mṛtyunendrāya kīrtitam| 
indreṇāha vasiṣṭhāya viṃśatślokasahasrikam ||1.68 ||
aṣṭādaśasahasrāṇi tena sārasvatāya tu|
sārasvatas tridhāmāya sahasradaśa sapta ca ||1.69 ||
ṣoḍaśānāṃ sahasrāṇi bharadvājāya vai tataḥ|
daśa pañcasahasrāṇi trivṛṣāya abhāṣata ||1.70 ||
caturdaśasahasrāṇi antarīkṣāya vai tataḥ|
trayyāruṇi sahasrāṇi trayodaśa abhāṣata ||1.71 ||
trayyāruṇis tu viprendro dhanaṃjayam abhāṣata|
dvādaśāni sahasrāṇi saṃkṣipya punar abravīt ||1.72 ||
kṛtañjayāya samprāpto dhanañjayamahāmuniḥ|
kṛtañjayād dvijaśreṣṭha ṛṇañjayamahātmane ||1.73 ||
ṛṇañjayāt punaḥ prāpto gautamāya maharṣiṇe|
gautamāc ca bharadvājas tasmād damyāddamāya tu ||1.74 ||
rājaśravās tataḥ prāptaḥ somaśuṣmāya vai tataḥ|
somaśuṣmāt tataḥ prāptas tṛṇabindus tu bho dvija ||1.75 ||
tṛṇabindus tu vṛkṣāya vṛkṣaḥ śaktim abhāṣata|
śaktiḥ parāśaraṃ prāha jātūkarṇāya vai tataḥ ||1.76 ||
dvaipāyanaṃ tu provāca jātūkarṇo maharṣiṇam|
romaharṣāya samprāpto dvaipāyanamahāmuniḥ ||1.77 ||
romaharṣāya provāca putrāyāmitabuddhaye|
daśadve ca sahasrāṇi purāṇaṃ samprakāśitam|
mānuṣāṇāṃ hitārthāya kiṃ bhūyaḥ śrotum icchasi ||1.78 ||

 ||iti vṛṣasārasaṃgrahe brahmāṇḍasaṃkhyā nāmādhyāyaḥ prathamaḥ ||


